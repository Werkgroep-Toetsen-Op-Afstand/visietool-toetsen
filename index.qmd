::: {.lead}

Deze Visietool helpt om een visie te ontwikkelen op (digitaal) toetsen binnen een opleiding, faculteit/academie of instelling. Als uitgangspunt gebruikt de tool het document Toekomstperspectief op (digitaal) toetsen en beoordelen. 

:::

## Toekomstperspectief op (digitaal) toetsen en beoordelen

De [werkgroep Toetsen](https://www.versnellingsplan.nl/werkgroep-toetsen-op-afstand/) van het [Versnellings plan](https://www.versnellingsplan.nl) ontwikkelde in 2022 het [toekomstperspectief voor toetsen en beoordelen in 2027](https://www.versnellingsplan.nl/Kennisbank/toekomstperspectief-op-digitaal-toetsen-en-beoordelen/). Dit toekomstperspectief is gebaseerd op een analyse van trends rond toetsing in het hoger onderwijs en de inbreng van ruim 50 experts uit mbo, hbo en wo. 

## Vijf dimensies

In het toekomstperspectief zien we de volgende vijf dimensies:
1. Formatieve en summatieve functie van toetsen in balans
2. Toetsen en leren ge√Øntegreerd en samenhangend, maar ook modulair waar wenselijk
3.	Toetsen zijn authentiek, rijk en gevarieerd
4.	Plaats- en tijdonafhankelijk toetsen
5.	Toetsproces in samenhang en in samenwerking gedigitaliseerd en georganiseerd

Omdat instellingen en opleidingen sterk van elkaar verschillen, zal ook verschillen hoe een bepaalde dimensie vorm krijgt. De visietool helpt om het gesprek te voeren over de inkleuring van deze dimensies binnen een organisatie(-onderdeel). Een uitgebreide toelichting op de dimensies is terug te lezen in het Toekomstperspectief.


## Opzet Visietool

De Visietool helpt om per dimensie het gesprek aan te gaan over de invulling ervan. Iedere dimensie is opgesplitst in twee componenten (bijvoorbeeld voor de eerste dimensie: een component Formatief en een component Summatief). Elke component bevat drie stellingen met een mogelijke verantwoording. Gebruikers van de Visietool kiezen voor elke component eerst individueel de stelling die zij het beste vinden passen bij hun opleiding (let op: het hoeft niet perfect te passen, het gaat erom het gesprek op gang te brengen) en de ambities die zij hiervoor hebben. Vervolgens gaan zij met elkaar het gesprek hierover aan. 

::: {.text-center}

[Werkwijze](werkwijze.qmd){.btn .btn-primary target="_blank"}

:::
