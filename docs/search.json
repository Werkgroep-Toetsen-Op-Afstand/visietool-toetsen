[
  {
    "objectID": "visietool_toetsen.html#formatief",
    "href": "visietool_toetsen.html#formatief",
    "title": "Visietool Toetsen",
    "section": "Formatief",
    "text": "Formatief\n\nToetsen met een formatieve functie geen prioriteit\n\nIn onze opleiding willen wij dat onze docenten lage prioriteit geven aan de inzet van toetsen met een formatieve functie. Bijvoorbeeld omdat de werkdruk voor docenten al hoog genoeg ligt.\n\nToetsen met een formatieve functie inzetten\n\nIn onze opleiding willen wij dat docenten toetsen met een formatieve functie inzetten. Bijvoorbeeld omdat studenten zo continu gestimuleerd worden om te leren.\n\nEen programma van toetsen met een formatieve functie ontwerpen\n\nIn onze opleiding willen wij dat onze docenten een programma van toetsen met een formatieve functie ontwerpen. Bijvoorbeeld omdat de formatieve toetsen dan met elkaar samenhangen en samen een goed beeld geven waar de student staat."
  },
  {
    "objectID": "visietool_toetsen.html#summatief",
    "href": "visietool_toetsen.html#summatief",
    "title": "Visietool Toetsen",
    "section": "Summatief",
    "text": "Summatief\n\nToetsen met een summatieve functie beperken\n\nIn onze opleiding willen wij dat onze docenten de inzet van toetsen met een summatieve functie beperken. Bijvoorbeeld door toetsen op losse onderdelen te schrappen en samen te voegen in één toetsmoment. Hierdoor is er meer ruimte in het programma voor onderwijs.\n\n\nToetsen met een summatieve functie bewust inzetten\n\nIn onze opleiding willen wij dat onze docenten de inzet van toetsen met een summatieve functie bij sommige studieonderdelen beperken of juist bewust inzetten. Bijvoorbeeld omdat bij bepaalde onderdelen beheersing cruciaal is voor het starten met een nieuw onderdeel dat daarop voortbouwt.\n\n\nToetsen met een summatieve functie regelmatig inplannen\n\nIn onze opleiding willen wij regelmatig toetsmomenten met een summatieve functie inplannen. Bijvoorbeeld omdat we studenten de mogelijkheid willen geven (onder)delen af te sluiten."
  },
  {
    "objectID": "visietool_toetsen.html#geïntegreerd",
    "href": "visietool_toetsen.html#geïntegreerd",
    "title": "Visietool Toetsen",
    "section": "Geïntegreerd",
    "text": "Geïntegreerd\n\nDuidelijk gescheiden functies\n\nIn onze opleiding willen wij de functies van toetsen (formatief en summatief) duidelijk van elkaar gescheiden houden. Bijvoorbeeld omdat wij het belangrijk vinden dat studenten eerst de kans krijgen om te leren, voordat we een (zwaarwegende) beslissing nemen over de kennis en kunde van de student.\n\n\nIntegratie tot op zekere hoogte\n\nIn onze opleiding willen wij de functies van toetsen (formatief en summatief) duidelijk van elkaar gescheiden houden, waarbij we wel willen dat ze elkaar versterken om het leren zoveel mogelijk te stimuleren. Bijvoorbeeld studenten oefenen met formatieve toetsen die vergelijkbaar zijn aan de summatieve toets, zodat ze goed voorbereid zijn op de summatieve toets.\n\n\nVolledige integratie\n\nIn onze opleiding willen wij de functies van toetsen (formatief en summatief) volledig integreren. Wij doen dit bijvoorbeeld door programmatisch te toetsen. Dit houdt in dat we werken met een grote hoeveelheid informatie/feedback uit toetsen (bijvoorbeeld verslagen, reflecties en kennistoetsen), waardoor we gaandeweg een steeds beter beeld krijgen van de mate waarin de studenten voldoen aan de leeruitkomsten."
  },
  {
    "objectID": "visietool_toetsen.html#modulair",
    "href": "visietool_toetsen.html#modulair",
    "title": "Visietool Toetsen",
    "section": "Modulair",
    "text": "Modulair\n\nOns programma staat vast\n\nIn onze opleiding kiezen we voor een onderwijs- en toetsprogramma dat vaststaat. Modules/onderwijseenheden hangen met elkaar samen en kunnen in samenhang getoetst worden. Door de doorlopende leerlijnen bouwen latere toetsen voort op eerdere toetsen. Studenten kunnen zich profileren door vrije keuzeruimte, zoals een minor. Bijvoorbeeld omdat de studieonderdelen op elkaar voortbouwen en wij daarom de volgorde bepalen.\n\n\nOns programma staat deels vast\n\nIn onze opleiding willen wij dat een deel van de modules/onderwijseenheden vaststaat. Het onderwijs en de toetsing in deze modules hangen met elkaar samen. Daarnaast is er een substantieel deel van de opleiding waarin studenten zelf (de volgorde van) modules mogen kiezen. Deze modules worden los van elkaar getoetst. Bijvoorbeeld omdat we naast de voor het toekomstige beroep essentiële modules waar mogelijk onze studenten keuzes willen geven.\n\n\nOns programma is volledig flexibel in te richten\n\nIn onze opleiding willen wij studenten in staat stellen om hun persoonlijke leerpad of programma samen te stellen. De modules/onderwijseenheden staan allemaal los van elkaar en worden ook los van elkaar getoetst. Bijvoorbeeld omdat we hierdoor studenten de kans geven om in hun eigen tempo te studeren en zelf de regie te hebben over hun eigen onderwijsprogramma."
  },
  {
    "objectID": "visietool_toetsen.html#authentiek",
    "href": "visietool_toetsen.html#authentiek",
    "title": "Visietool Toetsen",
    "section": "Authentiek",
    "text": "Authentiek\n\nGeen prioriteit aan authentiek toetsen\n\nIn onze opleiding geven wij geen prioriteit aan authentiek toetsen. Bijvoorbeeld omdat de opleiding vooral gericht is op het ontwikkelen van een brede kennisbasis.\n\n\nIn toenemende mate authentiek toetsen\n\nIn onze opleiding willen wij meer authentiek toetsen naarmate de student verder komt in zijn of haar opleiding. Bijvoorbeeld omdat het begin van de opleiding meer op kennis is gericht en naarmate de opleiding vordert, de nadruk meer op competenties komt te liggen.\n\nZo veel mogelijk authentiek toetsen\n\nIn onze opleiding willen we door de gehele opleiding heen authentiek toetsen zoveel mogelijk inzetten (daar waar relevant en mogelijk). Bijvoorbeeld omdat studenten dan al vroeg in de opleiding vertrouwd raken met de (toekomstige) beroepscontext en de relevantie zien van wat ze in de opleiding moeten leren."
  },
  {
    "objectID": "visietool_toetsen.html#gevarieerd",
    "href": "visietool_toetsen.html#gevarieerd",
    "title": "Visietool Toetsen",
    "section": "Gevarieerd",
    "text": "Gevarieerd\n\nGestandaardiseerde toetsvormen\n\nIn onze opleiding hebben docenten keuze uit een beperkt, vast aanbod aan gestandaardiseerde toetsvormen. Er wordt voorgeschreven welke toetsvorm je als docent in mag zetten. Bijvoorbeeld als docent mag je uitsluitend kiezen om te toetsen middels een kennistoets, omdat we hierdoor duidelijkheid creëren en procedures voor de borging van de kwaliteit van de toetsen eenvoudiger zijn.\n\nToetsvorm keuze van de docent\n\nIn onze opleiding willen wij docenten alle ruimte bieden om zelf een keuze te maken voor een toetsvorm die past bij de leerdoelen. Docenten hebben voldoende toetsbekwaamheid om de juiste toetsvorm te kiezen of worden hierbij ondersteund door experts en adviseurs. Bijvoorbeeld omdat docenten hierdoor professionele ruimte ervaren doordat wij vertrouwen op hun expertise en professionaliteit.\n\nGevarieerd toetsprogramma\n\nIn onze opleiding willen wij dat docententeams een bewust samengesteld gevarieerd toetsprogramma maken. Binnen het team is hiervoor voldoende toetsbekwaamheid of het team wordt hierbij ondersteund door experts en adviseurs. Bijvoorbeeld omdat door deze manier van werken we goed zicht hebben op het totale programma, waardoor de studeerbaarheid wordt vergroot."
  },
  {
    "objectID": "visietool_toetsen.html#plaatsonafhankelijk",
    "href": "visietool_toetsen.html#plaatsonafhankelijk",
    "title": "Visietool Toetsen",
    "section": "Plaatsonafhankelijk",
    "text": "Plaatsonafhankelijk\n\nPlaatsafhankelijk\n\nIn onze opleiding willen wij dat alle studenten op dezelfde plaats toetsen maken. Bijvoorbeeld omdat we de afnamecondities voor de studenten zoveel mogelijk gelijk willen houden.\n\nKeuze hangt af van de toetsvorm\n\nIn onze opleiding willen wij dat de ontwerper van de toets bekijkt of er bij de gekozen toetsvorm mogelijkheden zijn om de student de afnameplek te laten kiezen. Plaatsonafhankelijkheid is geen doel op zich. Bijvoorbeeld studenten kunnen waar passend bij bepaalde leeruitkomsten zelf kiezen waar ze een beroepsproduct maken.\n\nPlaatsonafhankelijk \n\nIn onze opleiding willen wij dat plaatsonafhankelijkheid van de toets gezien wordt als ontwerpcriterium. Wij willen de student zoveel mogelijk de ruimte geven om zelf te kiezen waar die de toets aflegt. Bijvoorbeeld omdat we hiermee zorgen voor veel flexibiliteit voor studenten, dit vergroot de studeerbaarheid en de regie van studenten."
  },
  {
    "objectID": "visietool_toetsen.html#tijdonafhankelijk",
    "href": "visietool_toetsen.html#tijdonafhankelijk",
    "title": "Visietool Toetsen",
    "section": "Tijdonafhankelijk",
    "text": "Tijdonafhankelijk\n\nTijdafhankelijk\n\nIn onze opleiding willen wij dat het moment waarop de toets wordt afgenomen voor iedereen gelijk is. Bijvoorbeeld omdat het dan voor docenten en studenten duidelijk is wanneer de toetsmomenten en herkansingen zijn.\n\n\nKeuze uit meerdere toetsmomenten \n\nIn onze opleiding willen wij studenten ruimte geven om zelf te kiezen wanneer zij de toets afleggen, door studenten meerdere toetsmomenten aan te bieden gedurende het jaar. Bijvoorbeeld om studenten ruimte te bieden om te versnellen of te vertragen en het ook werkbaar te houden voor docenten.\n\n\nTijdonafhankelijk\n\nIn onze opleiding willen wij studenten zoveel mogelijk de ruimte geven om zelf te kiezen wanneer zij de toets afleggen. Hiermee zorgen we voor veel flexibiliteit voor studenten."
  },
  {
    "objectID": "visietool_toetsen.html#samenhang",
    "href": "visietool_toetsen.html#samenhang",
    "title": "Visietool Toetsen",
    "section": "Samenhang",
    "text": "Samenhang\n\nGeen prioriteit samenhang\n\nIn onze opleiding geven wij de samenhang van digitale systemen geen prioriteit. Bijvoorbeeld omdat er al veel tijd gaat naar de toetsing. We besteden daarom geen tijd aan het optimaal integreren van de systemen.\n\nZo veel mogelijk samenhang\n\nIn onze opleiding willen wij ons toetsproces zo inrichten dat digitale systemen zo veel als mogelijk met elkaar samenhangen. Bijvoorbeeld omdat dan bepaalde processen uit de toetscyclus in ons toetsproces geautomatiseerd kunnen worden.\n\nAltijd samenhang\n\nIn onze opleiding willen wij ons toetsproces zo inrichten dat digitale systemen altijd met elkaar samenhangen. Docenten maken alleen gebruik van systemen die met elkaar geïntegreerd zijn. Bijvoorbeeld omdat het voor ons onderwijsconcept van belang is dat docenten dezelfde digitale systemen gebruiken. Deze systemen ondersteunen het onderwijs- en toetsproces."
  },
  {
    "objectID": "visietool_toetsen.html#samenwerking",
    "href": "visietool_toetsen.html#samenwerking",
    "title": "Visietool Toetsen",
    "section": "Samenwerking",
    "text": "Samenwerking\n\nDocenten werken samen\n\nIn onze opleiding willen wij dat docenten samenwerken bij het doorlopen van de toetscyclus. Bijvoorbeeld docenten werken samen aan een toetsmatrijs of kijken bij elkaar mee bij de evaluatie van een toets.\n\nIn gezamenlijkheid binnen de opleiding\n\nIn onze opleiding willen wij dat het doorlopen van de toetscyclus een gezamenlijke aangelegenheid is van het gehele docententeam. Bijvoorbeeld omdat we het samenstellen van een gevarieerd toetsprogramma als gedeelde verantwoordelijkheid zien.\n\n\nIn gezamenlijkheid óók met partners\n\nIn onze opleiding willen wij dat het doorlopen van de toetscyclus een gezamenlijke aangelegenheid is van het gehele docententeam en partners (Bijvoorbeeld werkveld, andere opleidingen, lectoraten/practoraten en examenleveranciers). Bijvoorbeeld docenten en betrokkenen uit het vakgebied werken samen aan een gezamenlijke itembank."
  },
  {
    "objectID": "werkwijze.html",
    "href": "werkwijze.html",
    "title": "Visietool Toetsen",
    "section": "",
    "text": "De Visietool (digitaal) toetsen is het beste in te zetten als gesprekstool in een sessie:\n\nvan ongeveer 1,5 à 2 uur;\n\nmet 5-7 personen;\nmet een multidisciplinair team, denk aan: onderwijsadviseur, toetsdeskundige, opleidingsdirecteur, examencommissie, opleidingscommissie, docent, ICTO Coach, etc.;\n\nonder begeleiding van een moderator;\nmet een notulist.\n\nDe Visietool bestaat uit dimensies met componenten en stellingen op een webpagina en/of een hand-out, en een mentimeter. Hieronder staan de stappen beschreven die de moderator doorloopt om een sessie met de Visietool te begeleiden."
  },
  {
    "objectID": "werkwijze.html#stellingen-mentimeter",
    "href": "werkwijze.html#stellingen-mentimeter",
    "title": "Visietool Toetsen",
    "section": "Stellingen & Mentimeter",
    "text": "Stellingen & Mentimeter\n\n\nPresentatie stellingen visietool\nOpen hier de mentimeter template\n\nVoeg de mentimeter toe aan je eigen account. Knop rechts onderin: “Copy to your account”."
  },
  {
    "objectID": "werkwijze.html#documenten",
    "href": "werkwijze.html#documenten",
    "title": "Visietool Toetsen",
    "section": "Documenten",
    "text": "Documenten\n\n\nHandout stellingen visietool\nToekomstperspectief op (digitaal) toetsen en beoordelen"
  },
  {
    "objectID": "werkwijze.html#voorbereiding-voor-de-moderator",
    "href": "werkwijze.html#voorbereiding-voor-de-moderator",
    "title": "Visietool Toetsen",
    "section": "Voorbereiding voor de moderator",
    "text": "Voorbereiding voor de moderator\nBereid als moderator de sessie als volgt voor:\n\nZorg voor een multidisciplinair team van 5 tot 7 personen waarmee je na wilt denken over de (digitale) toetsvisie. Je kunt ervoor kiezen om naast je rol als moderator ook zelf deel te nemen aan de discussie.\n\nReserveer een ruimte met een beeldscherm/projectorscherm. Ga voor de sessie uit van een tijdsduur van 1,5 à 2 uur.\nNodig de relevante betrokkenen uit voor een sessie met de Visietool en vraag hen om voorafgaand aan de sessie het rapport Toekomstperspectief op (digitaal) toetsen en beoordelen te lezen en hun telefoon of laptop naar de sessie mee te nemen.\n\nVraag één van de deelnemers om te notuleren tijdens de bijeenkomst. Het handigst is als deze notulist ook de tijd heeft om na afloop een eerste versie van een visie te kunnen schrijven op basis van de opgehaalde input. De notulist kan ook deelnemen aan de sessie.\nTijdens de sessie worden bij iedere dimensie vaste stappen doorlopen. Hierbij gebruik je de vetgedrukte producten, je vindt deze onder deze instructie.\n\nAlle deelnemers lezen de omschrijving van de dimensie en de uitwerking van de twee bijbehorende componenten op de drie-puntsschaal. Deze informatie kun je tijdens de bijeenkomst op twee manieren delen met de deelnemers:\n\ndoor de presentatie met dimensies, componenten en stellingen tijdens de bijeenkomst open te presenteren op een groot scherm. Als je als moderator je muis over bepaalde belangrijke begrippen beweegt, dan zie je de definitie van dat begrip verschijnen.\n\ndoor voor iedere deelnemer een handout te printen waarop deze informatie staat en waar ook een begrippenlijst aan is toegevoegd.\n\nNa het lezen van de omschrijving bepalen alle deelnemers eerst individueel de eigen positie op de twee componenten en voeren deze in in de beschikbare Mentimeter. Open van tevoren de Mentimeter (via de link onder deze instructie) in je eigen Mentimeteraccount, dat van je organisatie, of maak hiervoor een (gratis) account aan. Mogelijk verschijnt er de melding ‘This presentation uses features that are not included in your plan’, deze melding kun je negeren.\nDeelnemers schrijven eventueel hun motivatie voor de scores op (in de handout).\nVervolgens volgt er een plenaire discussie, waarbij de notulist zoveel mogelijk input vastlegt voor de visie op (digitaal) toetsen."
  },
  {
    "objectID": "werkwijze.html#benodigdheden-voor-tijdens-de-sessie",
    "href": "werkwijze.html#benodigdheden-voor-tijdens-de-sessie",
    "title": "Visietool Toetsen",
    "section": "Benodigdheden voor tijdens de sessie",
    "text": "Benodigdheden voor tijdens de sessie\n\nToekomstperspectief op (digitaal) toetsen en beoordelen Vraag de deelnemers de toekomstperspectieven ter voorbereiding door te lezen\nMentimeter Voeg de mentimeter toe aan je eigen account. Knop rechts onderin: “Copy to your account”.\nWebpagina met dimensies, componenten en stellingen Open deze pagina tijdens de sessie en laat deelnemers de informatie lezen voordat zij een keuze maken in de mentimeter\nHandout met dimensies, componenten, stellingen en ruimte voor onderbouwing Je kunt ervoor kiezen om deze hand-out voor iedere deelnemer te printen, zodat zij de informatie op papier kunnen lezen en hun onderbouwing kunnen opschrijven."
  },
  {
    "objectID": "werkwijze.html#tijdens-de-sessie",
    "href": "werkwijze.html#tijdens-de-sessie",
    "title": "Visietool Toetsen",
    "section": "Tijdens de sessie",
    "text": "Tijdens de sessie\nBegeleid de deelnemers stap voor stap door onderstaande procedure.\n\nStap 1\nGeef aan de start van de sessie een korte toelichting op het doel en de werkwijze van de Visietool. Licht hier ook toe wie de moderator en wie de notulist is.\n\n\nStap 2\nStart de Mentimeter op, klik op ‘Present’, en laat de betrokkenen met hun laptop of telefoon deelnemen aan de Mentimeter door de code die bovenin de dia’s van de presentatie staat in te vullen in www.menti.com.\n\n\n\nStap 3\nVraag deelnemers de eerste dimensie en de bijbehorende twee componenten met stellingen te lezen op het scherm, of vanaf de uitgeprinte hand-out. Laat de deelnemers per component een keuze maken voor één van de stellingen op de driepuntsschaal: welke stelling past volgens hen het beste bij hoe zij de opleiding (in de toekomst) voor zich zien? Licht toe dat de schuingedrukte zinnen bij de stellingen mogelijke verantwoordingen zijn, en deze niet van toepassing hoeven te zijn. De deelnemers kunnen voor zichzelf hun keuze en hun motivatie daarvoor op de hand-out invullen. Vervolgens vullen de betrokkenen in de Mentimeter in welke posities (schaalpunten) zij hebben gekozen bij de twee componenten van deze dimensie. Geef voor deze stap maximaal 5 minuten de tijd.\n\n\nStap 4\nLaat de groep nu de resultaten in de Mentimeter zien. Laat deelnemers hun keuzes onderbouwen en laat hen met elkaar in gesprek gaan over de overeenkomsten en verschillen in opvattingen, met als doel om tot een gezamenlijk besluit te komen. Neem hier ongeveer 10 minuten de tijd voor. Laat de notulist goed notuleren; het gaat niet om de uiteindelijke score, maar de onderbouwing ervan.\nLet op: in de grafiek zie je niet altijd hoe vaak gescoord is op een item. Wanneer je de muis over de grafiek beweegt, kun je dit wel zien.\nHerhaal stap 3 en 4 voor elke dimensie.\n\n\n\nStap 5\nWanneer de laatste dimensie is behandeld, kun je de resultaten vastleggen door in de Mentimeter van de moderator te klikken op ‘View results’ en vervolgens op ‘Download PDF’. Deel een kopie van dit pdf-bestand met alle betrokkenen."
  },
  {
    "objectID": "werkwijze.html#het-vervolg",
    "href": "werkwijze.html#het-vervolg",
    "title": "Visietool Toetsen",
    "section": "Het vervolg",
    "text": "Het vervolg\nHet invullen van de Visietool vormt niet het eindpunt maar het startpunt van het bepalen van de visie van de opleiding. De gezamenlijk gekozen stellingen met bijbehorende verantwoording vormen input voor het (her)schrijven van de officiële visie van de opleiding. Laat de betrokkenen afspraken met elkaar maken over het (her)schrijven van deze officiële visie."
  },
  {
    "objectID": "index.html",
    "href": "index.html",
    "title": "Visietool Toetsen",
    "section": "",
    "text": "Deze Visietool helpt om een visie te ontwikkelen op (digitaal) toetsen binnen een opleiding, faculteit/academie of instelling. Als uitgangspunt gebruikt de tool het document Toekomstperspectief op (digitaal) toetsen en beoordelen."
  },
  {
    "objectID": "index.html#toekomstperspectief-op-digitaal-toetsen-en-beoordelen",
    "href": "index.html#toekomstperspectief-op-digitaal-toetsen-en-beoordelen",
    "title": "Visietool Toetsen",
    "section": "Toekomstperspectief op (digitaal) toetsen en beoordelen",
    "text": "Toekomstperspectief op (digitaal) toetsen en beoordelen\nDe werkgroep Toetsen van het Versnellings plan ontwikkelde in 2022 het toekomstperspectief voor toetsen en beoordelen in 2027. Dit toekomstperspectief is gebaseerd op een analyse van trends rond toetsing in het hoger onderwijs en de inbreng van ruim 50 experts uit mbo, hbo en wo."
  },
  {
    "objectID": "index.html#vijf-dimensies",
    "href": "index.html#vijf-dimensies",
    "title": "Visietool Toetsen",
    "section": "Vijf dimensies",
    "text": "Vijf dimensies\nIn het toekomstperspectief zien we vijf dimensies. Omdat instellingen en opleidingen sterk van elkaar verschillen zal ook verschillen hoe een bepaalde dimensie vorm krijgt. Deze visietool helpt om het gesprek te voeren over de inkleuring van deze dimensies binnen een organisatie(-onderdeel) Een uitgebreide toelichting op de dimensies is terug te lezen in het Toekomstperspectief; ook wordt iedere dimensie kort toegelicht in de tool. Het om deze vijf:\n\nFormatieve en summatieve functie van toetsen in balans\nToetsen en leren geïntegreerd en samenhangend, maar ook modulair waar wenselijk\nToetsen zijn authentiek, rijk en gevarieerd\nPlaats- en tijdonafhankelijk toetsen\nToetsproces in samenhang en in samenwerking gedigitaliseerd en georganiseerd"
  },
  {
    "objectID": "index.html#opzet-visietool",
    "href": "index.html#opzet-visietool",
    "title": "Visietool Toetsen",
    "section": "Opzet Visietool",
    "text": "Opzet Visietool\nDe Visietool helpt om per dimensie het gesprek aan te gaan over de invulling ervan. Iedere dimensie is opgesplitst in twee componenten (bijvoorbeeld voor de eerste dimensie: een component Formatief en een component Summatief). Elke component bevat drie schaalpunten die een stelling met een inhoudelijke concretisering en een mogelijke verantwoording omvat. Gebruikers van de Visietool kiezen voor elke component eerst individueel het schaalpunt van de stelling die zij het beste vinden passen bij hun opleiding (let op: het hoeft niet perfect te passen, het gaat erom het gesprek op gang te brengen) en de ambities die zij hiervoor hebben. Vervolgens gaan zij met elkaar het gesprek hierover aan. N.B. het is niet zo dat schaalpunt 3 te allen tijde ‘de beste keuze’ is. Welk schaalpunt de meest passende keuze is, kan voor iedere opleiding verschillend zijn.\n\nWerkwijze"
  },
  {
    "objectID": "visietool_toetsen.html#dimensie-1-bij-programmatisch-toetsen",
    "href": "visietool_toetsen.html#dimensie-1-bij-programmatisch-toetsen",
    "title": "Visietool Toetsen",
    "section": "Dimensie 1 bij programmatisch toetsen",
    "text": "Dimensie 1 bij programmatisch toetsen\nBij programmatisch toetsen wordt het onderscheid formatief en summatief vervangen door de mate waarin er voor de student iets op het spel staat. Als je werkt volgens de principes van programmatisch toetsen, kun je de termen formatief en summatief als volgt interpreteren: Bij formatief gaat het over het gebruik van de informatie uit datapunten voor het leerproces (low en medium stakes beslissingen). Bij summatief gaat het over het gebruik van de informatie uit datapunten om een zwaarwegende beslissing (high stakes beslissing) te nemen over de bekwaamheid van de student."
  },
  {
    "objectID": "visietool_toetsen.html#toelichting",
    "href": "visietool_toetsen.html#toelichting",
    "title": "Visietool Toetsen",
    "section": "Toelichting",
    "text": "Toelichting\nIn deze dimensie gaat het over de inrichting van systemen. Wellicht heb je het gevoel dat je daar geen invloed op hebt. Toch is het belangrijk om mee te nemen in de visie op toetsing, ook als je daar als team geen invloed op hebt. Visie is bepalend voor technologische innovatie. Het is daarom van belang om de wenselijke situatie op te nemen in je toetsvisie, zodat duidelijk wordt wat veranderd zou moeten worden binnen de instelling."
  }
]