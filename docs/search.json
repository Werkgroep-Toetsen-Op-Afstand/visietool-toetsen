[
  {
    "objectID": "index.html",
    "href": "index.html",
    "title": "Visietool Toetsen",
    "section": "",
    "text": "Deze Visietool helpt om een visie te ontwikkelen op (digitaal) toetsen binnen een opleiding, faculteit of instelling. Als uitgangspunt gebruikt de tool het document Toekomstperspectief op (digitaal) toetsen en beoordelen."
  },
  {
    "objectID": "index.html#toekomstperspectief-op-digitaal-toetsen-en-beoordelen",
    "href": "index.html#toekomstperspectief-op-digitaal-toetsen-en-beoordelen",
    "title": "Visietool Toetsen",
    "section": "Toekomstperspectief op (digitaal) toetsen en beoordelen",
    "text": "Toekomstperspectief op (digitaal) toetsen en beoordelen\nDe werkgroep Toetsen van het Versnellings plan ontwikkelde in 2022 het toekomstperspectief voor toetsen en beoordelen in 2027. Het is gebaseerd op een analyse van trends rond toetsing in het hoger onderwijs. Onder leiding van bureau Turner en samen met SURF en een kleine 50 experts uit mbo, hbo en wo is vervolgens het perspectief ingekleurd."
  },
  {
    "objectID": "index.html#vijf-dimensies",
    "href": "index.html#vijf-dimensies",
    "title": "Visietool Toetsen",
    "section": "Vijf dimensies",
    "text": "Vijf dimensies\nIn het toekomstperspectief zien we vijf dimensies. Omdat instellingen en opleidingen sterk van elkaar verschillen zal ook verschillen hoe een bepaalde dimensie vorm krijgt. Deze visietool helpt om het gesprek te voeren over de inkleuring van deze dimensies binnen een organisatie(-onderdeel) Een uitgebreide toelichting op de dimensies is terug te lezen in het Toekomstperspectief; ook wordt iedere dimensie kort toegelicht in de tool. Het om deze vijf:\n\nFormatieve en summatieve functie van toetsen in balans\nToetsen en leren geïntegreerd en samenhangend, maar ook modulair waar wenselijk\nToetsen zijn authentiek, rijk en gevarieerd\nPlaats- en tijdonafhankelijk toetsen\nToetsproces in samenhang en in samenwerking gedigitaliseerd en georganiseerd"
  },
  {
    "objectID": "index.html#uitwerking-per-dimensie",
    "href": "index.html#uitwerking-per-dimensie",
    "title": "Visietool Toetsen",
    "section": "Uitwerking per dimensie",
    "text": "Uitwerking per dimensie\nDe Visietool helpt om per dimensie het gesprek aan te gaan over de invulling ervan. Iedere dimensie is opgesplitst in twee componenten (bijvoorbeeld voor de eerste dimensie: een component Formatief en een component Summatief). Vervolgens bevat elke component drie schaalpunten. Elk schaalpunt bevat een stelling met een inhoudelijke concretisering en een (mogelijke) verantwoording. Gebruikers van de Visietool kiezen voor elke component het schaalpunt van de stelling die zij het beste vinden passen (let op: het hoeft niet perfect te passen, het gaat erom het gesprek op gang te brengen) bij hun opleiding en de ambities die zij hiervoor hebben. Het invulveld in de tool biedt de mogelijkheid een verantwoording bij de keuze op te schrijven.\nN.B. het is niet zo dat schaalpunt 3 te allen tijde ‘de beste keuze’ zou zijn. Welk schaalpunt de beste keuze is, kan voor iedere opleiding verschillend zijn."
  },
  {
    "objectID": "index.html#werkwijze",
    "href": "index.html#werkwijze",
    "title": "Visietool Toetsen",
    "section": "Werkwijze",
    "text": "Werkwijze\nDit instrument is het beste in te zetten als gesprekstool met een multidisciplinair team (denk aan: onderwijsadviseur, toetsdeskundige, opleidingsdirecteur, examencommissie, opleidingscommissie, docent, etc.) van 5-7 personen.\nWij raden gebruikers aan om eerst de Visietool individueel te doorlopen en om bij elke component een eigen verantwoording te formuleren voor de gekozen stelling. Vervolgens gaan de betrokkenen met elkaar in gesprek over de gemaakte keuzes en de verantwoordingen hiervan. Dan komen zij tot een besluit en leggen dit vast door gezamenlijk de visietool opnieuw in te vullen. De gekozen stellingen en ingevulde verantwoordingen in de definitief ingevulde visietool vormen vervolgens input voor het schrijven van de officiële visie van de opleiding."
  },
  {
    "objectID": "visietool_toetsen.html#formatief",
    "href": "visietool_toetsen.html#formatief",
    "title": "Visietool Toetsen",
    "section": "Formatief",
    "text": "Formatief\n\nIn onze opleiding willen wij het gebruik van oefentoetsen beperken, zodat de docenten meer tijd over houden voor andere zaken die voor de opleiding van belang zijn.\nIn onze opleiding willen wij gebruikmaken van oefentoetsen bij studieonderdelen waarbij wij denken dat het van de meeste toegevoegde waarde is. Bij onderdelen waarbij dit volgens ons in mindere mate het geval is, willen wij hier geen gebruik van maken, zodat de docenten meer tijd overhouden voor andere zaken die voor de opleiding van belang zijn.\nIn onze opleiding willen wij regelmatig oefentoetsen inplannen, zodat voor zowel studenten als docenten duidelijk is waar de studenten staan. Gegevens uit deze toetsen willen wij gebruiken om het onderwijsprogramma en de begeleiding van de studenten waar nodig bij te sturen. Ook willen wij dat studenten regelmatig feedback krijgen op waar zij staan in hun ontwikkeling t.a.v. de leerdoelen van de opleiding."
  },
  {
    "objectID": "visietool_toetsen.html#summatief",
    "href": "visietool_toetsen.html#summatief",
    "title": "Visietool Toetsen",
    "section": "Summatief",
    "text": "Summatief\n\nIn onze opleiding willen wij het aantal toetsmomenten waarop de kennis en kunde van de student worden beoordeeld en waarop wordt besloten over de kwalificatie van de student, tot een minimum beperken. Het nog niet (volledig) beheersen van bepaalde kennis of vaardigheden is in onze opleiding geen bezwaar om een nieuw onderdeel te beginnen dat voortbouwt op deze kennis en/of vaardigheden.\nIn onze opleiding willen wij onderdelen op een vroeg moment in de opleiding summatief toetsen wanneer wij vinden dat beheersing cruciaal is (bijv. met het oog op veiligheid), voordat aan een nieuw onderdeel mag worden begonnen dat daarop voortbouwt. Bij overige onderdelen willen wij summatieve toetsing pas op een laat moment in de opleiding plaats laten vinden.\nIn onze opleiding willen wij regelmatig toetsmomenten inplannen om de kennis en kunde van de student te beoordelen en om te beslissen over de kwalificatie van de student. In onze opleiding is het namelijk belangrijk dat aangetoond is dat studenten bepaalde kennis en/of vaardigheden beheersen voordat zij aan een nieuw onderdeel mogen beginnen dat voortbouwt op deze kennis en/of vaardigheden."
  },
  {
    "objectID": "visietool_toetsen.html#geïntegreerd",
    "href": "visietool_toetsen.html#geïntegreerd",
    "title": "Visietool Toetsen",
    "section": "Geïntegreerd",
    "text": "Geïntegreerd\n\nIn onze opleiding willen wij leren en toetsen duidelijk van elkaar gescheiden houden. Dit geeft zowel studenten als docenten duidelijkheid. Daarnaast voorkomt het uitdagingen op het gebied van de borging van de betrouwbaarheid van beoordelingen, mede doordat de kans op beoordelaarsfouten zo klein mogelijk wordt gehouden.\nIn onze opleiding willen wij leren en toetsen tot op zekere hoogte integreren. Hoewel toetsen en leeractiviteiten in hoofdzaak van elkaar gescheiden zullen blijven, willen wij bij (een deel van de) leeractiviteiten feedback terugkoppelen aan studenten en deze (in een deel van de gevallen) meewegen in beoordelingen.\nIn onze opleiding willen wij leren en toetsen volledig integreren. Wij willen leren en toetsen in samenhang aanbieden en voorzien in veel verschillende meetmomenten. Deze meetmomenten gaan altijd gepaard met feedback, en geven gaandeweg samen een steeds beter beeld van de mate waarin de studenten voldoen aan de leeruitkomsten, waar zij gedurende de gehele opleiding naartoe werken."
  },
  {
    "objectID": "visietool_toetsen.html#modulair",
    "href": "visietool_toetsen.html#modulair",
    "title": "Visietool Toetsen",
    "section": "Modulair",
    "text": "Modulair\n\nIn onze opleiding kiezen wij voor een onderwijsprogramma dat grotendeels vaststaat. Wij zien elk studieonderdeel namelijk als essentieel voor de toekomstige beroepsuitoefening. Er zal in onze opleiding sprake zijn van een beperkte vrijekeuzeruimte waarin studenten mogen kiezen uit een selectie van keuzemodules.\nIn onze opleiding willen wij een deel van de modules verplichten; deze zien wij als de essentiële basis voor de toekomstige beroepsuitoefening. Daarnaast zal er ook sprake zijn van vrijekeuzeruimte waarin studenten geheel vrij worden gelaten in het kiezen van een module (dit kan bijv. ook een module van een geheel andere opleiding op een andere instelling zijn).\nIn onze opleiding willen wij studenten in staat stellen om hun persoonlijke leerpad of programma samen te stellen. Hierin zullen zij een grote keuzevrijheid uit verschillende modules hebben. Toetsen zullen in onze opleiding de voortgang van de student per module vaststellen en helpen besluiten over de (al dan niet) behaalde leerdoelen per module. Wij willen studenten ook de mogelijkheid bieden om slechts één of enkele modules van de opleiding te volgen met elk een eigen (deel)certificaat."
  },
  {
    "objectID": "visietool_toetsen.html#authentiek",
    "href": "visietool_toetsen.html#authentiek",
    "title": "Visietool Toetsen",
    "section": "Authentiek",
    "text": "Authentiek\n\n\nIn onze opleiding willen wij pas aan het einde van de opleiding authentiek toetsen, om voor het afstuderen vast te kunnen stellen of de studenten de competenties beheersen in een authentieke taaksituatie. Tot die tijd worden kennis en (sub)vaardigheden apart getoetst. Op deze manier kunnen wij de betrouwbaarheid van de toetsing beter borgen en houden wij meer tijd en middelen over voor andere zaken die voor de opleiding van belang zijn.\nIn onze opleiding willen wij starten met het apart toetsen van kennis en (sub)vaardigheden. Later in de opleiding ligt de nadruk meer op authentiek toetsen. Op deze manier kunnen wij de betrouwbaarheid van de toetsing beter borgen en houden wij meer tijd en middelen over voor andere zaken die voor de opleiding van belang zijn, maar is er bij de studenten die verder gevorderd zijn in de opleiding ook een goed zicht op hun beheersing van de competenties in authentieke taaksituaties en kunnen de studenten tegen die tijd de (toekomstige) beroepscontext en de eisen die daar worden gesteld beter leren kennen.\nIn onze opleiding willen wij door de gehele opleiding heen studenten zoveel mogelijk authentiek toetsen. Dit geeft continu een goed zicht op de beheersing van de studenten van de competenties, op hoe studenten kennis en (sub)vaardigheden kunnen toepassen in authentieke taaksituaties en hierin de juiste beroepshouding kunnen laten zien. Daarnaast raken studenten op deze manier al vroeg in de opleiding vertrouwd met de (toekomstige) beroepscontext en de eisen die daar worden gesteld."
  },
  {
    "objectID": "visietool_toetsen.html#gevarieerd",
    "href": "visietool_toetsen.html#gevarieerd",
    "title": "Visietool Toetsen",
    "section": "Gevarieerd",
    "text": "Gevarieerd\n\nIn onze opleiding willen wij dat de toetsing voor alle studenten hetzelfde is. Docenten zullen de keuze hebben uit een vast aanbod aan gestandaardiseerde toetsvormen. Hierdoor zal iedereen goed weten waar die aan toe is en zullen procedures voor de borging van de kwaliteit van de toetsen worden vereenvoudigd.\nIn onze opleiding willen wij streven wij naar uniformiteit in de toetsing, maar docenten ook ruimte bieden om met voorstellen voor nieuwe toetsvormen te komen. Mits een voorgestelde nieuwe toetsvorm door de examencommissie wordt goedgekeurd, dan zal deze worden opgenomen in het aanbod aan toetsvormen waaruit docenten kunnen kiezen.\nIn onze opleiding willen wij docenten alle ruimte bieden om gevarieerde toetsvormen te ontwikkelen, zolang de borging van de toetskwaliteit niet in het geding komt. Hiervoor is het belangrijk dat de opleiding beschikt over de juiste experts en adviseurs om met docenten en examencommissie tot een optimaal gevarieerd toetspalet te komen."
  },
  {
    "objectID": "visietool_toetsen.html#plaatsonafhankelijk",
    "href": "visietool_toetsen.html#plaatsonafhankelijk",
    "title": "Visietool Toetsen",
    "section": "Plaatsonafhankelijk",
    "text": "Plaatsonafhankelijk\n\nIn onze opleiding willen we altijd toetsen op een daarvoor bestemde locatie op de campus, om te garanderen dat alle studenten onder dezelfde omstandigheden worden beoordeeld.\nIn onze opleiding willen wij dat de locatie waar de toets wordt afgenomen in principe vaststaat (op een daarvoor bestemde locatie op de campus), maar als een student zwaarwegende redenen heeft, dan willen wij de gelegenheid bieden om de toets op een andere plaats af te leggen.\nIn onze opleiding willen wij de student de ruimte geven om zelf te kiezen waar die de toets aflegt, om flexibiliteit te kunnen bieden."
  },
  {
    "objectID": "visietool_toetsen.html#tijdonafhankelijk",
    "href": "visietool_toetsen.html#tijdonafhankelijk",
    "title": "Visietool Toetsen",
    "section": "Tijdonafhankelijk",
    "text": "Tijdonafhankelijk\n\nIn onze opleiding willen wij dat het moment waarop de toets wordt afgenomen voor iedereen gelijk is. Hierdoor worden alle studenten onder dezelfde omstandigheden beoordeeld en hoeven er geen extra maatregelen te worden getroffen om fraude tegen te gaan.\nIn onze opleiding willen wij dat het moment waarop de toets wordt afgenomen in principe vaststaat, maar als een student zwaarwegende redenen heeft, dan willen wij de gelegenheid bieden om de toets op een ander moment af te leggen.\nIn onze opleiding willen wij de student de ruimte geven om zelf te kiezen wanneer die de toets aflegt, om flexibiliteit te kunnen bieden."
  },
  {
    "objectID": "visietool_toetsen.html#samenhang",
    "href": "visietool_toetsen.html#samenhang",
    "title": "Visietool Toetsen",
    "section": "Samenhang",
    "text": "Samenhang\n\nIn onze opleiding vinden wij autonomie en eigen verantwoordelijkheid van docenten in alle fasen van het toetsproces belangrijk. Wij willen niet dat digitale ondersteuningssystemen docenten belemmeren in hun vrijheid van toetsing. Wel willen wij voldoende mogelijkheden bieden voor docentprofessionalisering.\nIn onze opleiding willen wij een deel van de toetsprocessen digitaal ondersteunen, maar ook ruimte bieden voor een eigen invulling door de docent.\nIn onze opleiding willen wij dat op basis van eerder gemaakte keuzes processen worden ingericht en (digitale) hulpmiddelen in gebruik worden genomen die de docenten in het toetsproces vele taken uit handen nemen. Dit houdt ook in dat docenten zullen moeten werken binnen bepaalde kaders."
  },
  {
    "objectID": "visietool_toetsen.html#samenwerking",
    "href": "visietool_toetsen.html#samenwerking",
    "title": "Visietool Toetsen",
    "section": "Samenwerking",
    "text": "Samenwerking\n\nIn onze opleiding willen wij dat item- en/of toetsconstructie een aangelegenheid van individuele docenten is. Wij hebben vertrouwen in de expertise van docenten om zelf hun kwaliteitsborging te regelen.\nIn onze opleiding willen wij dat docenten met andere docenten binnen de opleiding samenwerken bij item- en/of toetsconstructie, ten behoeve van de kwaliteitsborging.\nIn onze opleiding willen wij dat toets- en/of itemconstructie een gezamenlijke aangelegenheid is. Items worden door betrokkenen binnen het vakgebied gemaakt in een gezamenlijke itembank."
  },
  {
    "objectID": "visietool_toetsen.html#radar-diagram",
    "href": "visietool_toetsen.html#radar-diagram",
    "title": "Visietool Toetsen",
    "section": "Radar diagram",
    "text": "Radar diagram\nIn de definitive versie zal in onderstaande diagram de ambities op de dimensies worden weergegeven."
  }
]